En si’ ultima seduta da l’ onn passà ha la suprastanza da la Lia rumantscha ( LR ) laschà passar revista .
L’ onn 1998 stat en il senn da la midada dal secretari .
Cun satisfacziun ha la suprastanza pudì prender enconuschientscha da la nunreducziun da las contribuziuns federalas per 1999 , quai che lubescha da cuntinuar la lavur da l’ onn proxim tenor preventiv .
Cun il schaner 1999 entran trais novs commembers en la regenza grischuna .
La Chasa rumantscha ha envidà la nova cussegliera guvernativa Eveline Widmer-Schlumpf ed ils novs cussegliers guvernativs Stefan Engler e Claudio Lardi ad in discurs per preschentar la lavur actuala e skizzar las finamiras da la LR. Dasper la lavur en il rom usità èsi obligaziun da la LR da sustegnair dasper il support a las uniuns affiliadas era activitads ordaifer la Chasa rumantscha .
Da las radund 100 dumondas per in sustegn finanzial n’ han betg tuttas pudì vegnir resguardadas .
Ina gronda part en il sectur litteratura , musica , teater , film , translaziuns , revistas , museums , dietas da cultura , seminaris , curs da rumantsch , congress , euv. han dentant pudì retschaiver ina modesta contribuziun da la LR. Dapi curt temp exista l’ istorgia da la LR. Ella cumpiglia fin uss be 50 onns da quella , porta il titel « Lia rumantscha 1919–1969» ed è vegnida scritta da lic. fil .
Gion Lechmann .
Igl è prevedi da cuntinuar e schlargiar il spazi da perscrutaziun fin l’ onn 1995 ( 1996 ) .
La suprastanza prenda cun levgiament enconuschientscha da la nunreducziun da las contribuziuns federalas al chantun Grischun per la promoziun da lingua e cultura rumantscha e taliana .
Ella interpretescha quai sco segn da simpatia e che parlamentarias e parlamentaris federalAs han realisà che cun spargnar radicalmain van valurs irremplazzablas a perder .
La suprastanza prenda enconuschientscha dals dus projects per la Expo.01. Quels èn vegnids inoltrads da las societads culturalas dal chantun Grischun als exponents da l’ Expo.01. In da quels è in project da la Rumantschia , l’ auter è in project communabel da la Pro Grigioni Italiano , la Walservereinigung , la Societad per la perscrutaziun da la cultura grischuna e la Lia rumantscha .